Задача 4 (2.00 т.):

Бикове и крави

Бикове и крави е логическа игра за отгатване на цифри. Играе се от двама противници, като всеки се стреми да отгатне тайното число, намислено от другия. След всеки ход, противникът дава броя на съвпаденията.
Играта протича по следния начин. На лист хартия всеки участник написва своето тайно число. Тайните числа са четирицифрени, като цифрите не трябва да се повтарят. След това, последователно един след друг, играчите задават въпрос с предположение за числото на противника. Противникът отговаря, като посочва броя на съвпаденията – ако дадена цифра от предположението се съдържа в тайното число и се намира на точното място, тя е „бик“, ако е на различно място, е „крава“.

------------------------------------------------------------------------------

Пример:

Тайно число: 4271

Предположение: 1234

Отговор: „1 бик и 2 крави“. (Бикът е „2“, а кравите са „4“ и „1“.) 

Първият играч, който открие тайното число на противника, е победител.

Дадена е следната модификация на играта:

Тайното число се състои от 4 различни цифри от 1 до 9 (т.е. не се използва цифрата 0). Само „първият“ играч намисля число, а „вторият“ се опитва да го познае за определен брой ходове.
В исканата реализация програмата „намисля“ тайно число, а потребителя се опитва да го отгатне. Ако потребителят успее да познае тайното число с не повече от N хода, то той печели играта и вижда подходящо съобщение на екрана. В противен случай компютърът печели играта. N е предварително зададена константа.

Упътване: За измислянето на числото може използвате функцията rand, с подходяща валидация, или друг подходящ алгоритъм.
